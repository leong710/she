{
    "title"      : "垂老別",
    "copyright" : "作者：唐朝 杜甫",
    "value"     : "原文：\r\n四郊未寧靜，垂老不得安。\r\n子孫陣亡盡，焉用身獨完。\r\n投杖出門去，同行爲辛酸。\r\n幸有牙齒存，所悲骨髓幹。\r\n男兒既介冑，長揖別上官。\r\n老妻臥路啼，歲暮衣裳單。\r\n孰知是死別，且復傷其寒。\r\n此去必不歸，還聞勸加餐。\r\n土門壁甚堅，杏園度亦難。\r\n勢異鄴城下，縱死時猶寬。\r\n人生有離合，豈擇衰老端。\r\n憶昔少壯日，遲迴竟長嘆。\r\n萬國盡征戍，烽火被岡巒。\r\n積屍草木腥，流血川原丹。\r\n何鄉爲樂土，安敢尚盤桓。\r\n棄絕蓬室居，塌然摧肺肝。",
    "rewrite"   : "譯文作者：佚名",
    "rework"    : "四野的戰爭還沒得到安平，我已經老了卻得不到安寧。\r\n子孫們在戰場上盡都殉難，兵荒馬亂又何需老命苟全。\r\n扔掉柺杖出門去拼搏一番，同行的人也爲我流淚辛酸。\r\n慶幸牙齒完好胃口還不減，悲傷身骨瘦如柴枯槁不堪。\r\n男兒既披戴盔甲從戎征戰，也只好長揖不拜辭別長官。\r\n聽到老伴睡路上聲聲哀喚，嚴冬臘月仍然是褲薄衣單。\r\n明知道死別最後一次見面，貧賤夫妻怎麼不憐她飢寒。\r\n今朝離去永不能回返家園，猶聽她再三勸我努力加餐。\r\n土門關深溝高壘防守堅嚴，杏園鎮天險足恃偷渡..."
}
